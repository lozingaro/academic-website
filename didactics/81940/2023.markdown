# Progetto di Intelligenza Artificiale 2023

[English version](2023.en.markdown)

I contenuti di questa pagina riguardano:

1. [la gestione dei gruppi](#gestione-dei-gruppi)
2. [la struttura del progetto](#struttura-del-progetto)
3. [le modalità di valutazione](#modalità-di-valutazione)

**Attenzione!** In ogni momento e compatibilmente con la disponibilità del docente, è possibile concordare un ricevimento inviando [un messaggio di posta elettronica](mailto:stefanopio.zingaro@unibo.it) e specificando la motivazione nel corpo del messaggio.

## Gestione dei gruppi

Ogni gruppo è composto da un minimo di una (1) ad un massimo di quattro (4) persone.
Coloro che intendono partecipare all'esame comunicano la composizione del gruppo di lavoro **via posta elettronica** al [tutor](mailto:stefanopio.zingaro@unibo.it).

Il messaggio deve essere inviato dalla propria mail istituzionale `@studio.unibo.it`, ha come oggetto **GRUPPO AI** e contiene:

1. Il nome del gruppo;
2. Una riga per ogni componente: cognome, nome e matricola;
3. Un indirizzo di posta elettronica di riferimento a cui mandare le notifiche (è incarico del referente comunicare con gli altri membri).

Un esempio del corpo della **mail** con **oggetto** _GRUPPO AI_:

```markdown
| NOME_GRUPPO | NUMERO_COMPONENTI |
|:-|-:|
| [Nome Referente](mailto:nome.referente@studio.unibo.it) | matricola |
| Nome Componente | matricola |
```

Tutte le informazioni riguardanti i gruppi (e.g., corretta registrazione) possono essere monitorate nella [pagina dedicata agli elenchi dei gruppi](lists/groups.md).
Allo stesso indirizzo è possibile trovare, per coloro che sono alla ricerca di un gruppo, le informazioni di contatto per i referenti e il numero di persone per ogni gruppo esistente.

Chi non riuscisse a trovare un gruppo e fosse ancora intenzionato a presentare un progetto di gruppo, invia al [tutor](mailto:stefanopio.zingaro@unibo.it) un messaggio con oggetto **CERCO GRUPPO AI**, specificando:

- Cognome, Nome, Matricola, Email;
- Eventuali preferenze legate a tempi di lavoro (si cercherà di costituire gruppi di persone con tempi di lavoro compatibili, nel limite delle disponibilità).

Un esempio del corpo della **mail** con **oggetto** _CERCO GRUPPO AI_:

```markdown
Annio Ennio, 123456
A causa di impegno/lavoro part-time/full-time sono disponibile di sera e nei weekend.
```

**Le persone senza un gruppo vengono assegnate il prima possibile senza possibilità di ulteriori modifiche.**

## Struttura del progetto

In generale, il progetto è composto da report (scritto) e implementazione (codice sorgente).
I progetti possono essere proposti dai gruppi stessi o dai docenti del corso.
I progetti proposti dai docenti sono discussi durante lezione e costituiscono soltanto una possibile traccia di lavoro (e.g., problemi, _tasks_, o _datasets_).
Tutte le informazioni sulle proposte dei docenti verranno aggiornati _in itinere_ e sono disponibili nella [pagina dedicata all'elenco delle proposte](lists/proposals.md).

## Modalità di valutazione

Globalmente, vengono consegnati due prodotti: il report (scritto) e l'implementazione (il codice sorgente).
La [valutazione](https://www.universoscuola.it/valutazione-sommativa-studenti.htm) avviene mediante un esame orale nel quale vengono discussi il progetto e i prodotti consegnati.
Le domande saranno rivolte a tutti i componenti del gruppo, i quali potranno scegliere come organizzare l'esposizione dei contenuti.

Consegnando i prodotti e partecipando all'esame orale, i componenti del gruppo dichiarano di accettare le seguenti condizioni:

- Chi copia o fa copiare parte del codice sorgente o del report invalida il progetto.
- I docenti si riservano di controllare i prodotti con un programmi per il rilevamento di plagio.

## Il report

Il report è un documento testuale che contiene tutte le informazioni che riguardano gli autori, gli scopi e la realizzazione del progetto.
Concretamente, il report ha le seguenti caratteristiche:

- **non ha limiti di lunghezza** (né _lower bound_ né _upper bound_),
- è scritto con font di grandezza _12pt_,
- è scritto nel formato preferito (e.g., `lateX`, `docx`),
- rispetta la struttura del [modello del report](templates/report.md),
- viene consegnato in formato `PDF` nelle modalità descritte nella [sezione apposita](#consegna).

### Valutazione del report

La valutazione del report verte sull'analisi dello scritto e sulla sua capacità di esprimere con chiarezza i concetti descritti, soprattutto **grazie all'uso di esempi**.

In particolare la griglia di valutazione usata è la seguente:

| Criterio | Descrizione |
|---|---|
| **Qualità dell'informazione** | Riconoscimento dei problemi e loro descrizione |
| **Uso degli esempi** | Presenza di almeno un esempio in tutte le scelte implementative |
| **Analisi delle scelte implementative** | Descrizione  della propria scelta implementativa e presenza di proposte di alternative valide |

## L'implementazione

Il progetto viene sviluppato utilizzando la tecnologia che si preferisce.
Non esistono requisiti riguardo alle tecnologie usate.

La gestione del progetto **avviene col supporto del sistema `git`**, a [questa pagina](https://education.github.com/git-cheat-sheet-education.pdf) è possibile trovare una lista di comandi utili per imparare ad usare questo strumento di scrittura collaborativa.

Il codice del progetto è contenuto in uno spazio in cloud fornito dal servizio online [GitLab](http://gitlab.com) e gestito seguendo la procedura descritta di seguito.

1. Ogni membro del gruppo [crea un account su GitLab o accede con le proprie credenziali](https://gitlab.com/users/sign_in)
2. Il **referente del gruppo** crea un nuovo progetto cliccando sul bottone **+** in alto a destra nella schermata principale di GitLab, inserendo `AI_NomeGruppo` come nome del progetto e cliccando su **New Project**
   - una volta che il progetto è stato creato, il referente aggiunge ogni membro del gruppo con `role permission` $>$ `Developer` andando su `Settings` $>$ `Members` nel menù a sinistra, cercandoli in base allo username con il quale questi si sono registrati su GitLab;
   - il referente aggiunge l'utente [`dezingaro`](https://gitlab.com/dezingaro) con `role permission` $>$ `Reporter`.

### Valutazione dell'implementazione

La valutazione dell'implementazione del sistema si basa sull'efficienza del codice.

## Consegna

Al momento della consegna, il repository dovrà contenere i sorgenti del progetto e il report, nominato `REPORT_AI.pdf`.

Per effettuare la consegna:

1. Nella pagina del progetto, cliccare sulla voce del menù `Repository` $>$ `Tags` $>$ `New Tag`
2. Digitare come `Tag Name` il nome **Consegna**
3. Cliccare su `Create Tag` per eseguire la creazione del `Tag` di consegna

Una volta creato il Tag, inviare una email di notifica di consegna con soggetto **CONSEGNA AI - NOME GRUPPO** al [tutor](mailto:stefanopio.zingaro@unibo.it).

## La dimostrazione (demo)

Insieme alla documentazione ed al codice sorgente, dovrà essere preparato uno script che permette di automatizzare i test.
Almeno nella fase iniziale della prova orale, può essere utile preparare del materiale da correlare allo script (ad esempio _screenshot_), che permetteranno di velocizzare le operazioni di controllo del codice.
Tale suite di test _può_ essere integrata nel codice sorgente (è tuttavia opzionale).

## Discussione del progetto

In generale, la valutazione del progetto comprenderà la valutazione dell'implementazione e del report così come verranno esposte in sede di esame orale.
La data preso in considerazione per la consegna corrisponde alla [creazione del **Tag** su GitLab](https://docs.gitlab.com/ee/topics/git/tags.html).

Solo in seguito alla consegna viene fissata la data, l'orario e la sede della discussione.
Per accelerare i tempi, è possibile notificare il tutor dell'avvenuta consegna e proporre un data entro cui effettuare l'orale giustificando la richiesta (ad esempio per esigenze di registrazione del voto prima della scadenza dell'acquisizione crediti per borsa di studio).

---

License: [CC BY 4.0](https://creativecommons.org/licenses/by/4.0/)
